# Toepassingsgebied

Deze module is gericht op het relateren van informatie- en gegevensmodellen die zijn opgesteld conform de MIM standaard en architectuurmodellen die zijn opgesteld conform de ArchiMate standaard. Daarnaast geeft het ook in bredere zin zicht op de relatie tussen informatie/gegevensmodellering en architectuurmodellering.

De volgende doelen worden ondersteund:
* Het kunnen schetsen van informatie/gegevensmodellen conform de MIM standaard in de ArchiMate modelleertaal, als startpunt voor verdere uitwerking in specifieke tools voor informatie/gegevensmodellering.
* Het inzichtelijk kunnen maken (reverse-engineeren) van informatie/gegevensmodellen op een hoger (architectuur)abstractieniveau.
* Het kunnen verbinden van modelelementen in informatie/gegevensmodellen aan modelelementen in architectuurmodellen (lineage).

Het is nadrukkelijk niet de bedoeling om alle details van de MIM standaard uit te kunnen drukken in de ArchiMate modelleertaal, aangezien deze daarvoor inherent te abstract is. Architectuur is nu eenmaal een meer abstract perspectief op dingen.
