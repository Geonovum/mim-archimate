# Inleiding
Het metamodel voor informatiemodellering (MIM) biedt een gemeenschappelijk vertrekpunt voor het maken van informatie- en gegevensmodellen. Het bevat afspraken en conventies voor het creÃ«ren van modellen en modelelementen, met daarbij standaard metagegevens. Het leidt tot meer uniforme beschrijvingen van modellen en zorgt daardoor voor meer begrijpelijkheid en andere vormen van kwaliteit.

Informatie- en gegevensmodellering is een belangrijke schakel in het voortbrengingsproces, maar er zijn tegelijkertijd ook andere schakels waarmee moet worden samengewerkt. Alleen als alle schakels in de voortbrenging op elkaar zijn afgestemd zal het resultaat passen bij de intenties die eraan ten grondslag liggen. Een andere belangrijke schakel in het voortbrengingsproces is architectuur. In de context van architectuur worden ook modellen opgesteld, die consistent zouden moeten zijn met de informatie- en gegevensmodellen die conform MIM worden opgesteld.

In deze module van de MIM standaard wordt uitgebreider ingegaan op de precieze samenhang tussen de verschillende vormen van modellering en hoe ze op elkaar kunnen worden afgestemd. Daarnaast biedt het een concrete mapping tussen de soorten modelementen in MIM en die in de ArchiMate modelleertaal voor architectuur.
